مشروع صغير بلغة باسكال

ملاحظة : ما تقراش الكود

دير copy past للكود عندك و شغل البرنامج و شوف ال output يلي يظهر ليك 

بالتالي تفهم البرنامج كيف يعمل 

تروح بعدها تكتب الكود يلي يخرج نتيجة مماثلة او قريبة لهذا البرنامج (بلا ما تقرى الكود تاعي !!!)

كي تكمل تكتب المشروع وحدك 
اخيرا تقدر تقرى الكود

شوف الطريقة يلي انا كتبتوا بيها و افهمها , بعدها عاود اكتب الكود بالطريقة تاعي 

هذي الطريقة رح تساعدك تتعامل مع مشاريع اكبر في المستقبل

المهم رح نشرح ليكم الفكرة بشكل خفيف 

البرنامج هي محاكات لبرنامج ATM (مكينة الصرف الالي)

حيث "نفترض" انك تدخلتي البطاقة الذهبية في الالة و طلبو منك كلمة المرور 

كلمة المرور في هذا البرنامج البسيط رح تكون واحدة فقط هي 1234 (في البرنامج تاعك دير وش تحب) اذا ما دخلتيش الكلمة الصحيحة رح يقلك انها خطء و يعاود يطلب 

كي تدخل رح يظهر ليك 4 خيارات 
هي انك تضع المال في الحساب,تسحب المال منه , تشوف رصيدك , و تخرج من البرنامج 

تخير وش رح تدير عن طريق ادخال الرقم المكتوب بجوار الخيار

اتبع التعليمات يلي في البرنامج و جرب عدة تجارب حتى تفهم طريقة العمل قبل ما تبدا تبرمج